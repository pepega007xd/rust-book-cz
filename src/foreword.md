# Předmluva

Ačkoli to dříve nebylo patrné, hlavní myšlenkou programovacího jazyka Rust jsou *možnosti*. Nezáleží na tom, jaký kód aktuálně píšete, Rust vám dává možnost dosáhnout dále, programovat s jistotou ve více oblastech, než jste mohli doteď.

Jako příklad si vezměte systémové programování, zabývající se nízkoúrovňovými detaily správy paměti, reprezentace dat a souběžnosti. Doteď bylo přístupné jen vyvoleným, kteří věnovali roky studiu, aby se vyhnuli jeho zrádným nástrahám. I ti, kteří se mu věnují, musí být na pozoru, jinak se nevyhnou zranitelnostem, pádům, či ztrátě dat.

Rust odstraňuje tyto nástrahy a poskytuje sadu pohodlných nástrojů, které vám přijdou vhod. Pokud potřebujete přistoupit k nízkoúrovňovým detailům programu, můžete tak učinit bez rizika pádů a bezpečnostních děr, a bez nutnosti rozumět složité sadě nástrojů. Co víc, celý jazyk je navržený tak, aby vás vedl ke spolehlivému kódu, jenž bude zároveň rychlý a paměťově úsporný.

Programátoři pracující s nízkoúrovňovým kódem mohou s Rustem zvýšit své ambice. Například paralelizace kódu je v Rustu poměrně bezpečnou operací, překladač najde všechny běžné chyby za vás. Vy tak můžete provádět radikálnější optimalizace bez obav, že do svého kódu zanesete chyby.

Rust se ale neomezuje na nízkoúrovňové systémové programování, je dostatečně ergonomický na psaní terminálových aplikací, webových serverů a spousty dalších programů. Psát Rust je také poměrně pohodlné - přiklady obojího najdete dále v knize. Zjistíte, že znalosti nabyté v jedné oblasti uplatníte v jiné - Rust se můžete naučit psaním webové aplikace, a ty samé znalosti později uplatnit při programování Raspberry Pi.

Tato kniha vám předá všechny možnosti, které Rust nabízí. Je psaná jednoduchým, přístupným způsobem; cílem je nejen vám předat znalost Rustu, ale také vám rozšířit obzory ve světě programování obecně. Takže se připravte na nové informace, a vítejte v komunitě Rustu!

— Nicholas Matsakis a Aaron Turon
